---
title: ''
contentType: prose
---

Dáš-li mi, Lásko, jednou pohladit

> ten hladký úběl oněch jasných dlaní  
> a zblízka spatřit něhyplný třpyt  
> úsměvných úst a pohledů mé paní,

> tak abych viděl, jak z nich stále dští  
> tvé sladké střely nikdy nechybící  
> a jak se srdce noří do slastí,  
> jež kanou v proudech z jejích jasných lící,

> dám ti tu stužku, ten lup vzácné krásy,  
> který dřív paní ovazoval vlasy  
> a nyní moje srdce omotal.

> Přijmi ten dar, vždyť sotva bylo stkáno  
> umnější rukou trvalejší lano:  
> ač ti je dávám, svazuje mě dál.
