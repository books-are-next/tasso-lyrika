---
title: ''
contentType: prose
---

<section>

Za hořkých nocí, kdy tu v slzách štkám

_a volám k nebi, proč mě tolik kruší,  
roj jasných jisker zažíhá mou duši  
a já se vracím k dávným myšlenkám._

</section>

<section>

_Já se svou plachtou dosud nepřistál,  
nestálý vánek, jenž ji rozechvíval  
nepřišel dosud utišit ten příval,  
a tak jsem v něm jak plavec ztroskotal._

</section>

<section>

_Jestliže mi však není v nebi psán  
tak tvrdý los a jestli soucit sám  
pohne i slunce, nechať hne i tebe._

</section>

<section>

_Přijď, ty mé světlo, od východu přijď  
a zachraň mě tu, uč mě, veď mě, řiď,  
ať smířím prosbami a sliby nebe._

</section>
