---
title: ''
contentType: prose
---

Až spatřím v tom svém rozevlátém vlasu

_studený sníh a jíní řeřavět,  
až světlo mého dne, teď v plném jasu,  
prchne a zajde jako květ mých let,_

_nebudu věru při tvém krásném jméně,  
ach, skrblit nadšením a chválami,  
nenechám v mrazu zhasnout unaveně  
ten slastný žár, jenž v srdci sálá mi._

_A jsem-li dnes jak chraptivý pták slatin,  
potom se ke tvým vzácným vodám vrátím  
jako ta labuť, která umírá._

_A jako plamen za poslední chvíle  
vždy ještě jednou vzplane v plné síle,  
i moje láska ještě výš pak vzplá._
