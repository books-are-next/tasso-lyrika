---
title: ''
contentType: prose
---

V žárlivé lásce třeštím tisíc očí

_a tisíc uší v tichu napínám  
a jen roj stvůr a vidin se mi točí  
v hlavě jak koni, když se plaší sám._

_Když usměje se a když ze soucitu  
i nářek jiných někdy vyslechne,  
když sladce zvedne zraky plné třpytu,  
když promluví a když si povzdechne,_

_mám vždycky strach, že mi ten jas a dech  
chce jiný vzít, a poznovu mne ničí,  
že její krása září pro zrak všech._

_Když není má, ať není vůbec ničí!  
Nedá-li jinému mé slunce den,  
budu i ve tmě sám žít spokojen._
