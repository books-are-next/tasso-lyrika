---
title: ''
contentType: poetry
---

<section>

_Miluji vás, jen že jste krásná, žel,_

a že to osud chtěl,  
ne že bych čekal od vás, vy má slasti,  
víc nežli strasti.

</section>

<section>

A i když vaše srdce občas má  
cit s mýma očima,  
já vím, že z mého pláče vzejdou brzy  
zas jenom slzy.

</section>

<section>

I když mě slyšíváte tolikrát  
se pro vás rozvzlykat,  
mé srdce ví, že z vás mu vzejde, paní,  
jen sužování.

</section>

<section>

Leč nechte mě dál vás tak milovat  
a dál tak pro vás štkát,  
vždyť jedině ten pláč, ten žal, ty vzlyky  
jsou mými díky.

</section>
