---
title: ''
contentType: prose
---

Na nebi vidím hvězdy, míhající

_a lesknoucí se víc než dosavad,  
jako by to byl třpyt těch živých svící,  
jež vídáš milencům vždy v očích plát._

_Milují snad tam nahoře, či pouze  
mají cit s trýzní, jež rve srdce nám?  
Anebo vidí v každé naší touze  
a v každé lásce nástrahy a klam?_

_Kdybych tak byl, vy něžná světla noci,  
Leandr v moři, poutník bez pomoci,  
nedala byste mě tmám na pospas._

_A proto buďte věrným vůdcem také  
mé lásce v její pouti křivolaké —  
a slunce dá vám ještě větší jas._
