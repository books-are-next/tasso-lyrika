---
title: ''
contentType: prose
---

Vánku, jenž tady tančíš kolem hravě

> v zelených kšticích myrt a ve vavřínech,  
> jenž budíš něžné květy v lučních klínech  
> a sladce loupíš vůni poupat v trávě,

> jestli tvé srdce někdy s někým cítí,  
> zanech už toho svého laškování  
> a zamiř křídly tam, kde moje paní  
> u Pádu kráčí po trávě a kvítí.

> A zanes ve svém měkkém klíně v mžiku  
> tenhle proud vzdechů, výčitek a vzlyků  
> tam, kam už dřív šel celý proud mých dum.

> A za ně jí pak tvoje ruka může  
> uzmout z rtů vůni, sladší nežli z růže  
> a přinést ji mé touze za pokrm.
