---
title: ''
contentType: prose
---

Ať zvítězí už tedy osud zlý,

_musím-li jednou padnout pod bědami,  
ať zvítězí a ověnčí své chrámy  
mým klidem, blahem jako trofejí._

_On, který vyvrátil a strhl v prach  
tisíce velkých, slavných imperií,  
chlubí se nyní strastmi, v kterých žiji,  
a kochá se v mých krutých útrapách._

_Mění snad svoji povahu a zvyky,  
protože měním svůj smích v pláč a vzlyky?  
A mám snad jásat, navždy zatracen?_

_Plač, smutná duše, plač, a tvoje slzy  
nechť tekou proudem, jenž se stane brzy  
tady v tom pekle druhým Kokytem._
