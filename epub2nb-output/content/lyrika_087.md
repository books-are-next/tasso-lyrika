---
title: ''
contentType: prose
---

Je karneval a věrní milující

_halí své tváře v zrádných škraboškách  
a slzy v smíchu, když tu hlaholící  
za sebou pořád pobíhají v hrách._

_Já se též změnil: podle přání Lásky  
si rovněž beru stále nový šat  
a hledím kolem na všecky ty masky  
v obavách, které nechtí nikdy spát._

_A pak tu s nimi pláču, zpívám, píši,  
hned plný nadějí, hned plný muk,  
hned v ruce meč, hned zase toul a luk._

_A v duchu jsi tu i ty, pro niž dýši:  
ach, kéž tvou krutost Láska smíří též  
a ty mi už mé viny promineš._
