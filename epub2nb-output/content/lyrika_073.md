---
title: ''
contentType: prose
---

Láska je duše, Láska je duch světa,

> ta dává slunci na obloze směr,  
> ta v pomalých či rychlých kruzích splétá  
> na nebi reje hvězd při hudbě sfér.

> Ta řídí, napájí a oživuje  
> vzduch, vodu, oheň, zemi, z nichž je svět,  
> ta touhou, bázní, hněvem naplňuje,  
> ta je zdroj štěstí, bolestí a běd.

> Ale ač hýbe vším a všechno tvoří,  
> ač zapaluje vše a ve všem hoří,  
> nejvíc svou sílu ukazuje v nás.

> A přesto že se nad ní sféry točí,  
> svůj stan si učinila z vašich očí  
> a svůj chrám tady z mého srdce zas.
