---
title: ''
contentType: poetry
---

<section>

_Láska je duše, Láska je duch světa,_

ta dává slunci na obloze směr,  
ta v pomalých či rychlých kruzích splétá  
na nebi reje hvězd při hudbě sfér.

</section>

<section>

Ta řídí, napájí a oživuje  
vzduch, vodu, oheň, zemi, z nichž je svět,  
ta touhou, bázní, hněvem naplňuje,  
ta je zdroj štěstí, bolestí a běd.

</section>

<section>

Ale ač hýbe vším a všechno tvoří,  
ač zapaluje vše a ve všem hoří,  
nejvíc svou sílu ukazuje v nás.

</section>

<section>

A přesto že se nad ní sféry točí,  
svůj stan si učinila z vašich očí  
a svůj chrám tady z mého srdce zas.

</section>
