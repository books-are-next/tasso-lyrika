---
title: ''
contentType: poetry
---

<section>

_Zrcadlo z křišťálu jsem dal své paní,_

aby se podívala na svůj jas a svit,  
jejž moje mysl touží zpodobit  
a jejž chci zachytit v svém veršování.

</section>

<section>

Když uviděla svoji vzácnou krásu,  
nemohla od ní oči odtrhnout  
a jenom pila něžný, měkký proud  
záře svých zraků, rtů a zlatých vlasů.

</section>

<section>

A jako by si říkala: „Teď vím,  
proč moje krása, proč má velká sláva  
takový oheň v očích zažíhává!“

</section>

<section>

Tak, ač v nich viděla vždy žert a šprým,  
teď uznala mé rány za pravdivé,  
vidouc zbroj, před níž měl jsem prchnout dříve.

</section>
