---
title: ''
contentType: prose
---

Zrcadlo z křišťálu jsem dal své paní,

_aby se podívala na svůj jas a svit,  
jejž moje mysl touží zpodobit  
a jejž chci zachytit v svém veršování._

_Když uviděla svoji vzácnou krásu,  
nemohla od ní oči odtrhnout  
a jenom pila něžný, měkký proud  
záře svých zraků, rtů a zlatých vlasů._

_A jako by si říkala: „Teď vím,  
proč moje krása, proč má velká sláva  
takový oheň v očích zažíhává!“_

_Tak, ač v nich viděla vždy žert a šprým,  
teď uznala mé rány za pravdivé,  
vidouc zbroj, před níž měl jsem prchnout dříve._
