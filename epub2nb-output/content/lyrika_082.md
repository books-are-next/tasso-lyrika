---
title: ''
contentType: poetry
---

<section>

_Lže pověst, kterou šíří ničemníci_

a která jde a roste pořád dál;  
lže jazyk, který dokázal to říci  
a první to pak jiným namlouval.

</section>

<section>

Pravda však je, že na něj nakapala  
Megera jed, když vyprávěl ty lži,  
a že si vztekle sama sobě lála,  
že nedokáže tolik podlosti.

</section>

<section>

Ach, až ho jednou utne meč v půl řeči,  
bude se svíjet na podlaze v křeči  
jak přeseknutý potměšilý had.

</section>

<section>

Ty, příteli, však vymycuj jak býlí  
ty zlé lži všude, kde se uhnízdily,  
ať přestane ta fáma obíhat.

</section>
