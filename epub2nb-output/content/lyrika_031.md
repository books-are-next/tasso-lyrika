---
title: ''
contentType: prose
---

<section>

Sotva se úsvit brzy ráno vzbudí

_a začne zhlížet v stříbře vod a řek,  
zavzdychá v listí tichý větérek  
a s ním i srdce, bušící v mé hrudi._

</section>

<section>

_Hledám své jitro, a když ke mně zvedne  
své krásné zraky, hned se ztiším sám  
a vzhlížím k poutům, kterým neprchám  
a před nimiž i samo zlato bledne._

</section>

<section>

_Vždyť ani zrána, v svěží jinovatce  
se nezatřpytí na nebi tak sladce  
vlas krásné Eos, když se zvedne už,_

</section>

<section>

_jako vlas, jejž má paní kolem hlavy.  
Jí mladý milenec či starý muž  
však nepřidává hany ani slávy._

</section>
