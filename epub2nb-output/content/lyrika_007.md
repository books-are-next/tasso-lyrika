---
title: ''
contentType: prose
---

Na štíhlém čele chvěl se porozpleten

_zářící zlatý proud a tichý jas  
překrásných očí nesl kraji květen  
a srdcím horký, žhoucí červen zas._

_Na ňadrech jako sníh si Láska hrála  
a nepřestávala jim lichotit,  
a dvorná, vážná mluva zaznívala  
jak vánek, který slýcháš v růžích znít._

_Vida tu tvář, jež přišla z nebe na zem,  
zavřel jsem oči s povzdechem: „Ach, blázen,  
kdo hoří touhou na ni pohlížet!“_

_Leč opomněl jsem další nebezpečí:  
kam nepronikla tvář, tam vnikla řečí —  
a tak mi sluchem protkla srdce hned._
