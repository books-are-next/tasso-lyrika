---
title: ''
contentType: poetry
---

<section>

_Jak Proteus či mág_

_mění se krása hned tak a hned tak:  
hned hledí jasná, smavá,  
hned klopí oči, temná, odmítavá,  
hned tančí s Láskou hravě  
v lehounkém vánku po zelené trávě,  
hned je krev, hned je sníh,  
hned v samých růžích a hned v liliích  
se setkáš s její tváří,  
hned jako luna, hned jak slunce září —  
a někdy, málokdy,  
je jako Ticho vprostřed noční tmy._

</section>
