---
title: ''
contentType: prose
---

Prastarý bože, okřídlený Čase,

> zrozený s hvězdami a se sluncem,  
> ty, jenž se míháš hned tam a hned sem,  
> ty, jenž vše boříš a vše stavíš zase,

> mé srdce, které hyne plné vzdechů  
> a nedokáže vzdor všem snahám střást  
> se sebe jednu jedinou svou strast,  
> nemá už nic než tebe na útěchu.

> Vypleň už z něho myšlenky a chtění,  
> zalij mé rány lékem zapomnění,  
> zažeň lži, které hýbou palácem,

> a vynes pravdu z hloubi na hladinu  
> a bez závoje, beze všeho stínu  
> ji ukaž nádhernou a nahou všem.
