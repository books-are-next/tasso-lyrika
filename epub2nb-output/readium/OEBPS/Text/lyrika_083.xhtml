<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>lyrika-80</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="lyrika-80" xml:lang="cs-CZ">
		<div class="Z-kladn--textový-r-meček">
			<p id="_idParaDest-78" class="PRVNI_VERS_DO_OBSAHU">Malý leč slavný synu,</p>
			<p class="MLP_verse_-0-12- ParaOverride-1">zrozený v&#160;lůně velkých Apenin,<br/>známý spíš pro své jméno než svůj proud,<br/>já do družného klínu<br/>tvých břehů přišel se svým trápením<br/>co plachý poutník v&#160;skrytu spočinout.<br/>Vysoký dub, jejž omývá tvůj proud<br/>a&#160;jenž se rozrůstá a&#160;rozestírá<br/>pln mízy nad hory i&#160;mořské pláně,<br/>teď stínem přikrývá mě.<br/>Hostinný, svatý stín, jenž neodpírá<br/>nikomu úkryt, kdo se po něm pídí,<br/>halí mě za svou nejhustější stěnou,<br/>abych byl skryt a&#160;chráněn před Štěstěnou,<br/>která je slepá, ale přec mě vidí,<br/>i&#160;když se před ní choulím bez ustání<br/>uprostřed hor i&#160;strání<br/>a&#160;bloudím nocí stranou cest a&#160;lidí;<br/>a&#160;buší do mne, ubohého, žel,<br/>jako by měla očí, co má střel.</p>
			<p class="MLP_verse_-0-12- ParaOverride-1">Ode dne, od hodiny,<br/>kdy po prvé jsem spatřil tento svět,<br/>jenž pro mne pouze chmury v&#160;klíně má,<br/>stal jsem se bez své viny<br/>hříčkou a&#160;terčem jejích ran a&#160;běd,<br/>z&#160;nichž sotva která je už zjizvena.<br/>To dobře ví i&#160;božská siréna,<br/>u&#160;jejíž hrobky má kolébka stála:<br/>vždyť první úder Štěstěny mne málem<br/>do hrobu sklátil žalem,<br/>když mě co chlapce bez milosti rvala<br/>z&#160;matčina klína… Vzpomínám co chvíli<br/>na její slzy, polibky a&#160;vzdechy,<br/>na vroucí modlitby, jež bez útěchy<br/>roznesly větry, sotva zavířily:<br/>vždyť já se nikdy nevrátil už zpátky<br/>do sladkých paží matky,<br/>jež by mě v&#160;sobě sevřely a&#160;skryly;<br/>jak Ascanius, jako Camilla<br/>bloudil jsem s&#160;otcem světem plným zla.</p>
			<p class="MLP_verse_-0-12- ParaOverride-1">Na této pouti světem<br/>jsem jako psanec v&#160;nouzi dorůstal<br/>a&#160;poznával tak záhy tíhu běd:<br/>vždyť se zrajícím květem<br/>mých utrpení a&#160;mých žalů zrál<br/>předčasně také květ mých mladých let.<br/>A&#160;mám vám k&#160;tomu ještě vyprávět<br/>o&#160;strastech, nemocech a&#160;stáří jeho?<br/>Teď, když mé bědy dávno samy stačí<br/>za námět mému pláči?<br/>Mám ještě štkát a&#160;plakat pro jiného?<br/>Vždyť moje vzdechy stejně utichají<br/>a&#160;v&#160;těch dvou mocných zřídlech stejně není<br/>dost slz a&#160;pláče pro to utrpení.<br/>Ó dobrý otče, otče, jenž jsi v&#160;ráji,<br/>ty dobře víš, že jsem tě oplakával<br/>a&#160;tím svým nářkem hřával<br/>lože i&#160;hrob. Teď, když ti sféry hrají,<br/>ti však už náleží jen čest a&#160;klid:<br/>musím svůj žal sám do dna vyprázdnit.<br/>— — —</p>
		</div>
</body>
</html>