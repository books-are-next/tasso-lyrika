<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>lyrika-88</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="lyrika-88" xml:lang="cs-CZ">
		<div class="Z-kladn--textový-r-meček">
			<p id="_idParaDest-86" class="MLP_uroven1_zvlastni_pripady">Poznámka k&#160;překladu</p>
			<p class="MLP_text_bez1radku_-I-">Překládáním Tassovy lyriky se zabýval u&#160;nás, pokud je mi známo, jedině Jaroslav Vrchlický, který z&#160;ní vydal roku 1906 výbor ve třech svazečcích Ottovy světové knihovny (č. 530–31, 538, 542). První svazeček obsahuje madrigaly, druhý sonety, třetí ostatní formy. Překlad nepatřil k&#160;nejlepším, které vyšly z&#160;pera Vrchlického, a&#160;zůstal celkem bez ohlasu. Způsobil to do značné míry asi už sám výběr, v&#160;němž se klade důraz zejména na anakreontickou nebo dvorskou tematiku a&#160;na formální stránku Tassovy poezie.</p>
			<p class="MLP_text_-I-">V&#160;tomto výboru šlo především o&#160;postižení osobitého tónu Tassovy lyriky, která&#160;– jak shodně naznačuje řada kritiků, např. Francesco Flora&#160;– není ani v&#160;Itálii plně doceňována, ač patří k&#160;tomu nejlepšímu a&#160;nejvýraznějšímu, co starší italská poezie vůbec má. V&#160;kratších básních a&#160;sonetech z&#160;mládí byla vyzdvižena především barevnost, impresivnost a&#160;hudebnost, v&#160;pozdějších básních zas opravdová elegičnost. Náš výběr tak pro českého čtenáře objevuje poprvé řadu básní, jež dosud nemohl znát, ač jde o&#160;takové krásné texty, jako je např. kancóna „Malý leč slavný synu“. Teprve takové básně mohou naznačit i&#160;pro náš pohled pravou modelaci podobizny Tassa-lyrika.</p>
		</div>
</body>
</html>