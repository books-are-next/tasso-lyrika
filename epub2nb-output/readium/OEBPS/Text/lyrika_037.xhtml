<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>lyrika-34</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="lyrika-34" xml:lang="cs-CZ">
		<div class="Z-kladn--textový-r-meček">
			<p id="_idParaDest-32" class="PRVNI_VERS_DO_OBSAHU">Když přestal, Lásko, na můj sladký oheň</p>
			<p class="MLP_verse_-0-12- ParaOverride-1">dýchat jak doposud ten tichý vánek,<br/>kdo utiší můj láskyplný plamen?<br/>Kde najdu jasný, osamělý pramen,<br/>kde najdu laury zastíněný potok,<br/>když začnu tát v&#160;tom spalujícím jasu?</p>
			<p class="MLP_verse_-0-12- ParaOverride-1">Co něhy, ach, co slasti bylo v&#160;jasu,<br/>jenž v&#160;duši zažehl ten sladký oheň:<br/>roztavil ve mně ledy v&#160;horký potok<br/>a&#160;uvolnil mé vzdechy jako vánek,<br/>zatím co ze soucitu živý pramen<br/>zas trochu ochladil ten prudký plamen.</p>
			<p class="MLP_verse_-0-12- ParaOverride-1">Jak Etna plápolal ten žhoucí plamen,<br/>i&#160;Faeton by klesl v&#160;jeho jasu<br/>jak tenkráte, kdy tajný nilský pramen<br/>skryl celý Nil, jejž málem zžehl oheň,<br/>a&#160;kdy se nezdvihl už ani vánek<br/>z&#160;Dunaje, z&#160;Rýnu, vyschlých jako potok.</p>
			<p class="MLP_verse_-0-12- ParaOverride-1">Nač do prsou, ó žel, lít celý potok,<br/>když jeho proud jen zvětšuje zlý plamen,<br/>jejž moje vzdechy nítí jako vánek?<br/>Poněvadž plápolám jak troud v&#160;tom jasu,<br/>budu jak studna chrlit živý oheň,<br/>ač nepomůže, změním-li se v&#160;pramen.</p>
			<p class="MLP_verse_-0-12- ParaOverride-1">A&#160;protože můj klidný, sladký pramen<br/>už nezachrání řeka ani potok,<br/>uniknu ohni skokem v&#160;nový oheň<br/>a&#160;moje plameny zas spálí plamen,<br/>jenž ve mně vzklíčil z&#160;milostného jasu,<br/>když moje prsa slastně sála vánek.</p>
			<p class="MLP_verse_-0-12- ParaOverride-1">Ty palmy, vavříny, v&#160;nichž šuměl vánek,<br/>když jsem tam teskníval; ten krásný pramen,<br/>jejž jsem tam vídal chvít se v&#160;samém jasu;<br/>ten klášter v&#160;ústraní, ten něžný potok!<br/>Najdu tam ještě ten svůj drahý plamen<br/>v&#160;trávě a&#160;kvítí, kde se skryl můj oheň?</p>
			<p class="MLP_verse_-0-12- ParaOverride-1">Ach, ztlum můj oheň, nebo sešli vánek,<br/>ztiš ten proud jasu, nebo vzduj ten potok;<br/>až zchladne plamen, zastav však i&#160;pramen!</p>
		</div>
</body>
</html>