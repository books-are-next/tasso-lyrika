<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>lyrika-87</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="lyrika-87" xml:lang="cs-CZ">
		<div class="Z-kladn--textový-r-meček">
			<p id="_idParaDest-85" class="MLP_uroven1_zvlastni_pripady">Poznámky</p>
			<p class="MLP_text_bez1radku">Uspořádání tohoto výboru se řídí základním souborem Tassovy lyriky, který vydal význačný tassovský badatel Angelo Solerti pod titulem Le&#160;Rime de Torquato Tasso, edizione critica su i&#160;manoscritti e le antiche stampe, díl I.–IV., Bologna 1898–1902. Solertiho řazení je v&#160;podstatě chronologické, přihlíží však také k&#160;obsahu básní a&#160;dělí je ve čtyři více méně uzavřené oddíly. První obsahuje verše na Lukrecii Bendidiovou, druhý verše na Lauru Peperarovou, třetí Tassovu ostatní milostnou lyriku a&#160;konečně čtvrtý básníkovu poezii příležitostnou, osobní.</p>
			<p class="MLP_text">Předlohou pro tento překlad bylo uvedené vydání Solertiho; při zpracovávání doslovu a&#160;poznámek bylo přihlédnuto i&#160;k&#160;dalším souborům a&#160;výborům, zejména ke knize Torquato Tasso, Poesie, a&#160;cura di Francesco Flora, Milano–Roma, 1934.</p>
			<p class="MLP_uroven4_nadpis">I. Básně na Lukrecii Bendidiovou (z let 1561–62)</p>
			<p class="MLP_text_bez1radku_-0-12-">V&#160;září nebo v&#160;říjnu 1561 spatřil sedmnáctiletý Tasso v&#160;lázních Albano u&#160;Padovy poprvé mladičkou, patnáctiletou Lukrecii Bendidiovou, která doprovázela kněžnu Leonoru d’Este. Lukrecie, sama z&#160;význačné ferrarské rodiny, se za rok (v létě 1562) vdala za hraběte Paola Macchiavelliho. Svědectvím básníkova něžného vztahu k&#160;jeho „paní“ je milostný Zpěvník, obsahující asi sto básní, vzniklých během jednoho roku.</p>
			<p class="MLP_seznam_-0-0-"><span class="MLP_znak_kurziva_11b">A&#160;v&#160;čem mám za své služby dík, můj Pane?</span>&#160;– Pan = bůh Lásky.</p>
			<p class="MLP_seznam_-0-0-"><span class="MLP_znak_kurziva_11b">Radosti pro mne není</span>&#160;– Z&#160;doby mezi říjnem 1561 a&#160;únorem 1562, kdy se Lukrecie vrátila do Ferrary a&#160;Tasso na studie do Padovy. Podobně i&#160;následující básně.</p>
			<p class="MLP_seznam_-0-0-"><span class="MLP_znak_kurziva_11b">Na nebi vidím hvězdy, míhající</span>&#160;– Leandr podle staré řecké pověsti plaval každou noc přes Hellespont ke své milované Hero, která mu dávala znamení světlem. Jedné noci Heřino světlo zhaslo a&#160;Leandr utonul. Pověst zpracoval v&#160;známé básni řecký Musaios, italsky zveršoval tento námět Torquatův otec Bernardo Tasso, rovněž básník (1493–1569).</p>
			<p class="MLP_seznam_-0-0-"><span class="MLP_znak_kurziva_11b">Dáš-li mi, Lásko, jednou pohladit</span>&#160;– Z&#160;karnevalu 1562, který Tasso strávil ve Ferraře.</p>
			<p class="MLP_seznam_-0-0-"><span class="MLP_znak_kurziva_11b">Není to ona ručka</span>&#160;– „Básník se za tance se svou paní touží pomstít její ruce, kterou drží ve své.“ (T. Tasso)</p>
			<p class="MLP_seznam_-0-0-"><span class="MLP_znak_kurziva_11b">Jako si Alfe</span><span class="MLP_znak_kurziva_11b">us už věky věků</span>&#160;– Alfeus&#160;– řeka v&#160;Řecku. Když se v&#160;ní podle pověsti kdysi koupala Arethusa, jedna z&#160;nymf bohyně Diany, chtěl se jí zmocnit bůh řeky. Arethusa před ním prchla až na Sicílii, kde ji bohyně Diana proměnila v&#160;pramen.</p>
			<p class="MLP_seznam_-0-0-"><span class="MLP_znak_kurziva_11b">V&#160;té dálce, lásko má</span>&#160;– Z&#160;dob druhého odloučení v&#160;březnu až červnu&#160;1562, kdy se Tasso vrátil na studia. Podobně i&#160;následující báseň.</p>
			<p class="MLP_uroven4_nadpis">II. Básně na Lauru Peperarovou <br/>(z let 1563–1567 a&#160;1579–1583)</p>
			<p class="MLP_text_bez1radku_-0-12-">O&#160;letních prázdninách roku 1563, které Tasso trávil u&#160;otce v&#160;Mantově, poznal mladý, ještě ne dvacetiletý básník mladičkou dceru bohatého mantovského obchodníka. Této druhé lásce, Lauře Peperarové, je věnován Tassův druhý milostný zpěvník. Končí stejně jako první básněmi k&#160;oslavě jejího sňatku: Laura Peperarová si vzala v&#160;únoru&#160;1583 hraběte Annibala Turca.</p>
			<p class="MLP_seznam_-0-0-"><span class="MLP_znak_kurziva_11b">Pastevče, který jdeš tou noční tmou</span>&#160;– <span class="MLP_znak_kurziva_11b">Laur</span>&#160;– zde i&#160;jinde narážka na jméno Laury Peperarové.</p>
			<p class="MLP_seznam_-0-0-"><span class="MLP_znak_kurziva_11b">Sotva se úsvit brzy ráno</span><span class="MLP_znak_kurziva_11b"> vybudí</span>&#160;– Eos v&#160;řeckém bájesloví Jitřenka; podle pověsti si vzala za manžela trojského krále Titona, pro kterého si od Joviše vyprosila nesmrtelnost, nikoli však věčné mládí. Proto Titon zestárl a&#160;Eos se zamilovala do mladého Cefala, syna thessalského krále Herma.</p>
			<p class="MLP_seznam_-0-0-"><span class="MLP_znak_kurziva_11b">Slyš, vlny šepotají</span>&#160;– Zhudebněno význačným soudobým skladatelem Claudiem Monteverdem (1567–1643).</p>
			<p class="MLP_seznam_-0-0-"><span class="MLP_znak_kurziva_11b">Seděl jsem jednou sám a&#160;samotinký&#160;</span>– Balata je vědomým ohlasem jedné půvabné balaty Guida Cavalcantiho (1258–1300), iniciátora „sladkého nového stylu“ a&#160;tím celé renesanční italské poezie.</p>
			<p class="MLP_seznam_-0-0-"><span class="MLP_znak_kurziva_11b">Na cestě</span><span class="MLP_znak_kurziva_11b"> zpět, má paní</span>&#160;– Rovněž zhudebněno C. Monteverdem. Z&#160;let&#160;1564–1567, kdy Tasso často zajížděl do Modeny kvůli paní Lauře, která zůstávala vůči němu nemilostivá.</p>
			<p class="MLP_seznam_-0-0-"><span class="MLP_znak_kurziva_11b">Když přestal, Lásko,</span><span class="MLP_znak_kurziva_11b"> na můj sladký oheň</span>&#160;–<span class="CharOverride-1"> Faeton</span> – podle řeckého bájesloví syn boha slunce Helia; Faeton uprosil otce, aby mu půjčil sluneční vůz, ale neudržel koně v&#160;dráze zvířetníku, přiblížil se příliš k&#160;zemi a&#160;způsobil mnoho škod. Nil se tehdy před žárem slunce skryl do svých pramenů.</p>
			<p class="MLP_seznam_-0-0-"><span class="MLP_znak_kurziva_11b">Láska chce, abych věcně</span>&#160;– Jedna z&#160;básní hudební sbírky „Zelený vavřín“, věnované ferrarskou básnickou akademií Lauře Peperarové k&#160;jejímu sňatku.</p>
			<p class="MLP_uroven4_nadpis">III. Básně na jiné lásky</p>
			<p class="MLP_text_bez1radku_-0-12-">Kromě řady básní osobních je v&#160;tomto oddílu i&#160;mnoho milostných veršů vzniklých na vnější podnět, na žádost přátel nebo příznivců.</p>
			<p class="MLP_seznam_-0-0-"><span class="MLP_znak_kurziva_11b">Odlétáš, vlaštovko,</span><span class="MLP_znak_kurziva_11b"> a&#160;pak se zas</span>&#160;– <span class="MLP_znak_kurziva_11b">Pafos</span> na ostrově Kypru, <span class="MLP_znak_kurziva_11b">Knidos</span>&#160;– místa zasvěcená bohyni lásky Afroditě. </p>
			<p class="MLP_seznam_-0-0-"><span class="MLP_znak_kurziva_11b">Jak Proteus či mág</span>&#160;– <span class="MLP_znak_kurziva_11b">Proteus</span>&#160;– podle řeckého bájesloví jeden z&#160;bohů moře, syn Neptunův; dovedl věštit budoucnost, ale jen když byl k&#160;tomu přinucen mocí; aby unikl naléhání zvědavců, uměl měnit svou podobu.</p>
			<p class="MLP_seznam_-0-0-"><span class="MLP_znak_kurziva_11b">Nad tůní pastýř stál</span>&#160;– <span class="MLP_znak_kurziva_11b">Narcis</span>&#160;– podle řeckého bájesloví krásný jinoch, který se zamiloval do vlastního obrazu ve vodě a&#160;umřel touhou po sobě. Zůstal po něm jen bílý květ, nazvaný po něm.</p>
			<p class="MLP_seznam_-0-0-"><span class="MLP_znak_kurziva_11b">Přesladké okovy</span>&#160;– Zhudebněno Monteverdem.</p>
			<p class="MLP_seznam_-0-0-"><span class="MLP_znak_kurziva_11b">Má krásná Chloris sladce spala v&#160;lůžku</span>&#160;– Zhudebněno Monteverdem.</p>
			<p class="MLP_seznam_-0-0-"><span class="MLP_znak_kurziva_11b">Vracej mi, krásná Jole</span>&#160;– Ze sbírky madrigalů pro zhudebnění, napsaných na žádost Dona Carla Gesualda, vévody Venoského. Z&#160;téže sbírky i&#160;další 4 básně.</p>
			<p class="MLP_seznam_-0-0-"><span class="MLP_znak_kurziva_11b">Když hledíš ke hvězdám</span><span class="MLP_znak_kurziva_11b">&#160;</span>– „Paní Tarquinii Molzové, která studovala astronomii a&#160;chodívala večer pozorovat hvězdy.“ (T. Tasso.) S&#160;Tarquinií Molzovou, modenskou básnířkou, oslavovanou vícero básníky, se Tasso setkal v&#160;Modeně někdy v&#160;prosinci 1576 nebo v&#160;lednu 1577, kdy napsal také tento madrigal.</p>
			<p class="MLP_uroven4_nadpis">IV. Ostatní básně</p>
			<p class="MLP_text_bez1radku_-0-12-">V&#160;Tassově díle je početně nejsilnější skupina příležitostných oslavných básní na umělcovy přátele a&#160;příznivce, které povětšině ztratily dnes svůj význam. O&#160;to větší význam však nabyly některé básně hluboce osobní, z&#160;nichž zde uvádíme výběrem ty nejvýznačnější.</p>
			<p class="MLP_seznam_-0-0-"><span class="MLP_znak_kurziva_11b">Lže pověst, kterou šiří ničemníci</span>&#160;– „Sonet byl nepochybně složen koncem r. 1576, kdy se začalo mluvit o&#160;Tassově šílenství.“ (A.&#160;Solerti.) Je adresován příteli Benedettovi Lambertimu v&#160;Římě. <span class="MLP_znak_kurziva_11b">Megera</span>&#160;– jedna z&#160;Erynií, Litic.</p>
			<p class="MLP_seznam_-0-0-"><span class="MLP_znak_kurziva_11b">Malý leč slavný synu&#160;</span>– Tuto nepochybné nejkrásnější svou kancónu začal Tasso psát v&#160;druhé půli srpna 1578 na dvoře vévody z&#160;Urbi­na, kde hledal útočiště. Báseň není dokončena, snad proto, že básník náhle odjel do Piemontu. <span class="MLP_znak_kurziva_11b">Malý leč slavný synu</span>&#160;– synem Apenin je zde míněna říčka Metauro, známá z&#160;historie bitvou z&#160;r. 207 př. n. l., v&#160;níž padl Hasdrubal. <span class="MLP_znak_kurziva_11b">V</span><span class="MLP_znak_kurziva_11b">ysoký dub</span>&#160;– rod Della Roverů, kteří měli ve znaku dub. <span class="MLP_znak_kurziva_11b">Božská siréna</span>&#160;– míněna siréna Parthenope, která se podle řeckého bájesloví z&#160;lásky k&#160;Odysseovi vrhla do moře; její tělo bylo vyvrženo na břeh Itálie, kde jí obyvatelé postavili hrobku a&#160;u&#160;ní město. Po zničení tohoto města bylo postaveno nové, Neapolis, dnešní Neapol. Poblíž Neapole leží Sorrente, Tassova kolébka. V&#160;dalším báseň líčí věrně skutečné básníkovy osudy: jako desítiletý odešel r. 1554 za otcem do Říma a&#160;s&#160;matkou se již nikdy neshledal. Zemřela r. 1556. <span class="MLP_znak_kurziva_11b">Ascanius</span>&#160;– podle římského bájesloví syn Aeneův, který následoval otce na jeho bludné pouti světem. <span class="MLP_znak_kurziva_11b">Camilla</span>&#160;– dcera krále Volsků, její smutné dětství líčí Vergilius v&#160;jedenáctém zpěvu Aeneidy.</p>
			<p class="MLP_seznam_-0-0-"><span class="MLP_znak_kurziva_11b">Ó dobrý otče</span>&#160;– Tassův otec Bernardo zemřel r. 1569.</p>
			<p class="MLP_seznam_-0-0-"><span class="MLP_znak_kurziva_11b">Ať vítězí už tedy osud zlý&#160;</span>– Soudím, že tento sonet byl napsán ve dnech před básníkovým uvězněním v&#160;březnu 1579. (A. Solerti) <span class="MLP_znak_kurziva_11b">Kokytos</span>&#160;– řeka v&#160;podsvětí.</p>
			<p class="MLP_seznam_-0-0-"><span class="MLP_znak_kurziva_11b">Je karneval a&#160;věrní milující</span>&#160;– Nejspíše o&#160;tomto sonetu píše Tasso v&#160;dopise z&#160;roku 1580: „Po řadě dnů, kdy jsem pro nemoc mlčel, napsal jsem dnes sonet takřka milostný, v&#160;každém případě však zcela odpovídající mým myšlenkám. Masky a&#160;ostatní podobné zjevy jsou podoby mé lásky.“</p>
			<p class="MLP_seznam_-0-0-"><span class="MLP_znak_kurziva_11b">Za hořkých nocí, kdy tu v&#160;slzách štkám</span>&#160;– Knězi Angelu Grillovi.</p>
		</div>
</body>
</html>