<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>lyrika-81</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="lyrika-81" xml:lang="cs-CZ">
		<div class="Z-kladn--textový-r-meček">
			<p id="_idParaDest-79" class="PRVNI_VERS_DO_OBSAHU">To, nad čím slepý dav vždy tolik jásá,</p>
			<p class="MLP_verse_-0-12- ParaOverride-1">jediná potěcha a&#160;starost žen,<br/>míjivá, nade všecko křehká krása<br/>je pro člověka bědným břemenem.<br/>Ach, běda tomu, koho láska drásá,<br/>kdo v&#160;touze padne rajské tváři v&#160;plen!<br/>Spíš by snad sama Smrt tam v&#160;hloubi pekla<br/>ty jeho prosby vyslechla a&#160;změkla.</p>
			<p class="MLP_verse_-0-12- ParaOverride-1">Tak jako na louce se často skrývá<br/>v&#160;trávě a&#160;kvítí jedovatý had,<br/>tak jako v&#160;krásné zlaté číši bývá<br/>ukryta žluč či utrejch tolikrát,<br/>tak jako pěkné jabko v&#160;sobě mívá<br/>hnusného červa, svůj skon a&#160;svůj pád,<br/>tak mnohdy krása přikrývá zas špínu<br/>ohyzdných přání, myšlenek a&#160;činů.</p>
			<p class="MLP_verse_-0-12- ParaOverride-1">Kam přijde krása, tam se záhy ztratí<br/>pokora, zbožnost, slušnost, laskavost,<br/>kde mešká krása, tam se kvapně vrátí&#160;—<br/>tak jako domů&#160;— nevděk, zpupnost, zlost,<br/>zhoubný stín krásy zastíní a&#160;zvrátí<br/>už v&#160;klíčku každou sílu, schopnost, ctnost.<br/>Krása je stvůra nade všecky stvůry,<br/>bič, jenž byl seslán na nás tady shůry!</p>
			<p class="MLP_verse_-0-12- ParaOverride-1">Jako se jabko, trpké, nedozrálé,<br/>nakládá snáz než plod, jenž dlouho zrál,<br/>a&#160;naloženo chutná lidem stále,<br/>i&#160;když už z&#160;toho druhého je kal,<br/>tak i&#160;bůh lásky uchovává znale<br/>v&#160;nektaru, který on sám namíchal,<br/>snáz ošklivost, v&#160;níž trpké jádro dřímá,<br/>než krásu, která slast už nepřijímá.</p>
			<p class="MLP_verse_-0-12- ParaOverride-1">Ach, kéž je tedy ošklivá má paní,<br/>kéž má nos, který vrhá dlouhý stín,<br/>kéž má rty, ústa jako jícen brány,<br/>tak aby mohla naplnit je vším,<br/>kéž šilhala, kéž má chrup vylámaný,<br/>zuby jak eben, oči jako cín,<br/>a&#160;kéž pak tomu všemu odpovídá,<br/>to co je vidět, i&#160;co v&#160;skrytu hlídá&#160;—</p>
			<p class="MLP_verse_-0-12- ParaOverride-1">a přejde mě strach, že ji někdo vzývá,<br/>či sleduje, či jenom vídá rád,<br/>přejde mě úzkost, když se někam dívá,<br/>když se zdá smutná, když se nechce smát,<br/>přestanu říkat, že je odpudivá,<br/>nevděčná, pyšná, když se nechce dát:<br/>bude si myslit, jen co já si přeji,<br/>bude má celá a&#160;já celý její!</p>
		</div>
</body>
</html>