<!DOCTYPE html>
<html lang="cs">
  <head>
    <meta charset="utf-8">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="Doslov">
    <meta name="apple-mobile-web-app-capable" content="yes">
    <title>Doslov</title>
    <link rel="stylesheet" href="./style/style.min.css" media="screen" integrity="sha256-6ZaiOLN71sSrC/80Kgr7aO/pBtJykD4W8auQKUiyqs4=">
    <meta name="nb-research" content="Tato kniha je dočasně součástí výzkumu, který nám pomůže vylepšit webové knihy. Sbíráme pouze anonymní data o tom, jak čtete knihu. Pro použití cookies potřebujeme Váš souhlas. Děkujeme! (<a href='https://www.mlp.cz/cz/o-knihovne/cisla-dokumenty-povinne-informace/povinne-dostupne-informace/cookies/'>Jaké cookies používáme?</a>)">
    <meta name="nb-research-orgs" content="Městská knihovna v Praze a Masarykova univerzita">
    <meta name="nb-research-ga" content="UA-187132260-1">
    <link rel="icon" type="image/x-icon" href="./assets/favicon.ico">
    <link rel="icon" type="image/png" sizes="16x16" href="./assets/favicon-16x16.png">
    <link rel="icon" type="image/png" sizes="32x32" href="./assets/favicon-32x32.png">
    <link rel="icon" type="image/png" sizes="48x48" href="./assets/favicon-48x48.png">
    <link rel="manifest" href="./assets/manifest.webmanifest">
    <meta name="mobile-web-app-capable" content="yes">
    <meta name="theme-color" content="#C84878">
    <meta name="application-name" content="Torquato Tasso: Lyrika">
    <link rel="apple-touch-icon" sizes="57x57" href="./assets/apple-touch-icon-57x57.png">
    <link rel="apple-touch-icon" sizes="60x60" href="./assets/apple-touch-icon-60x60.png">
    <link rel="apple-touch-icon" sizes="72x72" href="./assets/apple-touch-icon-72x72.png">
    <link rel="apple-touch-icon" sizes="76x76" href="./assets/apple-touch-icon-76x76.png">
    <link rel="apple-touch-icon" sizes="114x114" href="./assets/apple-touch-icon-114x114.png">
    <link rel="apple-touch-icon" sizes="120x120" href="./assets/apple-touch-icon-120x120.png">
    <link rel="apple-touch-icon" sizes="144x144" href="./assets/apple-touch-icon-144x144.png">
    <link rel="apple-touch-icon" sizes="152x152" href="./assets/apple-touch-icon-152x152.png">
    <link rel="apple-touch-icon" sizes="167x167" href="./assets/apple-touch-icon-167x167.png">
    <link rel="apple-touch-icon" sizes="180x180" href="./assets/apple-touch-icon-180x180.png">
    <link rel="apple-touch-icon" sizes="1024x1024" href="./assets/apple-touch-icon-1024x1024.png">
    <meta name="apple-mobile-web-app-capable" content="yes">
    <meta name="apple-mobile-web-app-status-bar-style" content="black-translucent">
    <meta name="apple-mobile-web-app-title" content="Lyrika">
    <meta property="og:title" content="Lyrika">
    <meta property="og:type" content="book">
    <meta property="og:book:author" content="Torquato Tasso">
    <meta property="twitter:title" content="Torquato Tasso: Lyrika">
    <meta property="og:image" content="./assets/cover-1200x620.png">
    <meta property="twitter:image" content="./assets/cover-1200x1200.png">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="about" href="about.html">
    <link rel="prev" href="./lyrika_088.html">
    <link rel="next" href="./lyrika_090.html">
    <meta name="nb-order" content="85">
    <link rel="self" href="lyrika_089.html">
    <meta name="nb-identifier" content="tasso-lyrika-5d68e43">
    <meta name="nb-role" content="chapter">
  </head>
  <body class="content-poetry nb-role-chapter nb-custom-style" data-nb-words="1323" data-nb-chars="8514">
    <nav role="doc-toc">
      <ul class="plain section">
        <li><a href="lyrika_005.html">Věnování</a></li>
        <li><a href="lyrika_006.html">I</a></li>
        <li><a href="lyrika_028.html">II</a></li>
        <li><a href="lyrika_041.html">III</a></li>
        <li><a href="lyrika_081.html">IV</a></li>
        <li><a href="lyrika_089.html">Doslov</a></li>
        <li><a href="lyrika_090.html">Poznámky</a></li>
        <li><a href="lyrika_091.html">Poznámka k&nbsp;překladu</a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./lyrika_088.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="1" data-nb-chars="6"><span class="idea" data-nb-ref-number="1" id="idea1" data-nb-words="1" data-nb-chars="6">Doslov</span></h1>
        <section>
          <p class="chunk" data-nb-ref-number="2" data-nb-words="56" data-nb-chars="373"><span class="idea" data-nb-ref-number="2" id="idea2" data-nb-words="56" data-nb-chars="373">Básníci mají své legendy a&nbsp;jednou z&nbsp;nejpříznačnějších je&nbsp;nepochybně legenda, která se&nbsp;zmocnila Torquata Tassa. Zmocnila se&nbsp;ho&nbsp;takřka už&nbsp;za&nbsp;jeho života, krátkého, vzrušeného života nekorunovaného knížete básníků, a&nbsp;odstupem času jen rostla, až&nbsp;nakonec přikryla básníkovu podobiznu tolika vrstvami temných barev, že&nbsp;se&nbsp;nám dnes pod nimi jeho pravá podoba někdy docela ztrácí.</span></p>
          <p class="chunk" data-nb-ref-number="3" data-nb-words="74" data-nb-chars="483"><span class="idea" data-nb-ref-number="3" id="idea3" data-nb-words="74" data-nb-chars="483">Ale i&nbsp;tak, nebo snad právě proto, je&nbsp;to&nbsp;podoba neobyčejně uhrančivá a&nbsp;přímo svádějící k&nbsp;výkladům mnohdy zcela protichůdným. Tomuto svodu neunikl kdysi ani sám Goethe. I&nbsp;když jeho „Torquato Tasso“ je&nbsp;svébytné dílo básnické, pramálo závislé na&nbsp;historické skutečnosti, nevybral si&nbsp;básník Fausta Tassovu postavu za&nbsp;hlavní osobu své tragédie náhodou. Tassův lidský i&nbsp;umělecký osud skýtá totiž přímo ideální látku pro každého, kdo chce básnickým příměrem řešit otázku umělce a&nbsp;společnosti.</span></p>
          <p class="chunk" data-nb-ref-number="4" data-nb-words="120" data-nb-chars="747"><span class="idea" data-nb-ref-number="4" id="idea4" data-nb-words="120" data-nb-chars="747">Život, jak víme, řešil tuto otázku v&nbsp;Tassově případě tragicky. Čteme-li jeho životopis, jsme od&nbsp;určitého okamžiku vtahováni stále hloub a&nbsp;hloub do&nbsp;víru peripetií opravdové osudové tragédie. Po&nbsp;skvělém rozletu mládí, po&nbsp;úspěších na&nbsp;studiích, v&nbsp;poezii i&nbsp;u&nbsp;dvora, se&nbsp;najednou křivka Tassova osudu láme a&nbsp;největší básník Itálie své doby se&nbsp;stává hlavní postavou vzrušené hry plné vězení, útěků, nařčení z&nbsp;šílenství a&nbsp;bloudění od&nbsp;dvora ke&nbsp;dvoru, od&nbsp;města k&nbsp;městu, bloudění, které končí jako všecky cesty posléze v&nbsp;Římě, kde básník horečně dokončuje novou verzi svého životního díla, „Osvobozeného Jeruzaléma“, v&nbsp;očekávání korunovace za&nbsp;knížete básníků&nbsp;– a&nbsp;kde v&nbsp;klášteře sv. Onufria dne 25. dubna 1595 na&nbsp;smrt vyčerpán umírá ve&nbsp;věku jedenapadesáti let.</span></p>
          <p class="chunk" data-nb-ref-number="5" data-nb-words="145" data-nb-chars="912"><span class="idea" data-nb-ref-number="5" id="idea5" data-nb-words="145" data-nb-chars="912">Poslední příčinu, hybnou sílu této tragédie nacházeli vykladači&nbsp;– a&nbsp;mezi prvními sám Goethe&nbsp;– povětšině především v&nbsp;Tassovi samém, v&nbsp;jeho osobních vlastnostech, v&nbsp;jeho chorobné přecitlivělosti, v&nbsp;jeho slabosti, v&nbsp;jeho šílenství. A&nbsp;je pravda, že&nbsp;nejeden doklad pro to&nbsp;všecko lze v&nbsp;básníkově životě a&nbsp;díle skutečně nalézt. Právě tak tam však lze nalézt něco jiného, fakta, která dosvědčují jasně pravý opak, skutečnosti, které překvapivě hovoří pro toho, kdo chce slyšet, o&nbsp;něčem zcela nenadálém v&nbsp;životě rozpolceného básníka stiženého stihomamem a&nbsp;slavomamem&nbsp;– totiž o&nbsp;podivuhodné síle a&nbsp;jasnosti té&nbsp;těžce zasažené mysli, která se&nbsp;jistě nejednou ztrácela v&nbsp;mlhách a&nbsp;stínech, ale kterou nakonec nedovedlo zlomit ani sedmileté vězení ve&nbsp;špitále sv. Anny a&nbsp;která i&nbsp;pak byla odhodlána následovat jako svého vůdce spíše rozum než autoritu, „poněvadž je&nbsp;lepší za&nbsp;jeho vedení bloudit než pod vedením autority jít přímo.“</span></p>
          <p class="chunk" data-nb-ref-number="6" data-nb-words="101" data-nb-chars="677"><span class="idea" data-nb-ref-number="6" id="idea6" data-nb-words="101" data-nb-chars="677">A&nbsp;tak je&nbsp;jádro Tassova problému skutečně v&nbsp;něm, nikoli však v&nbsp;jeho těch či&nbsp;oněch osobních vlastnostech, pro něž se&nbsp;nakonec dostal do&nbsp;sporu s&nbsp;dvorskou společností, představovanou ferrarským vévodou Alfonsem II., nýbrž v&nbsp;tom, že&nbsp;nastoupil cestu rozumu, kterou zahlédl tak jako více význačných duchů jeho doby. Je&nbsp;tedy Tassovo drama takřka totožné s&nbsp;dramatem takového Bruna nebo Galilea. V&nbsp;tragédii se&nbsp;však toto drama změnilo proto, že&nbsp;cestu, kterou nastoupil, nedovedl dojít do&nbsp;konce. Pravděpodobně ani umělecky, jak ukazuje případ „Osvobozeného Jeruzaléma“, který z&nbsp;vlastních drásavých obav před myšlenkovými chybami neustále přepracovával, až&nbsp;jej posléze umělecky málem zničil.</span></p>
          <p class="chunk" data-nb-ref-number="7" data-nb-words="208" data-nb-chars="1435"><span class="idea" data-nb-ref-number="7" id="idea7" data-nb-words="208" data-nb-chars="1435">Velkou úlohu v&nbsp;tom všem hrála ovšem doba, kdy básník tvořil. Byl-li Torquato Tasso „právoplatným dědicem Danta Alighieriho“, jak o&nbsp;něm řekl v&nbsp;nejednom směru oprávněně Giosuè Carducci, Tassova doba nebyla ani zdaleka velikou dobou tvůrce „Božské komedie“, dobou první měšťanské revoluce světa a&nbsp;první protifeudální ústavy, totiž florentských Ordinamentů di&nbsp;Giustizia z&nbsp;roku 1293, dobou rozkvětu italské renesance. Století Tassovo byla doba politického úpadku a&nbsp;rozdrobení Itálie, prudce kontrastujícího jak s&nbsp;ideály teoretika jednotného státu Macchiavelliho, tak s&nbsp;mohutnějícími absolutistickými státy v&nbsp;sousedství, Francií a&nbsp;Španělskem. Byla to&nbsp;doba Tridentského koncilu, doba, která začala odsouzením Bruna a&nbsp;Galilea, krátce doba oněch prudkých společenských i&nbsp;myšlenkových rozporů, ze&nbsp;kterých se&nbsp;zrodil moderní svět a&nbsp;moderní člověk. Tasso, více než kdo jiný syn své doby, se&nbsp;řešení těchto hlubokých rozporů naprosto nevyhýbal, jak mnozí naznačují. Naopak řešil je&nbsp;na&nbsp;sobě způsobem, který pro něho znamenal zkázu, i&nbsp;když zkázu jiného druhu, než byla hranice Brunova či&nbsp;odřeknutí Galileovo. On&nbsp;ztroskotal nejspíše na&nbsp;vnitřní rozpor člověka, vidoucího pravdu vzdor autoritě a&nbsp;přesto se&nbsp;utíkajícího k&nbsp;autoritě, která jej musila zlomit. Tasso nemohl dořešit všechny problémy do&nbsp;konce. Ale i&nbsp;přesto, nebo právě proto lze na&nbsp;něm pozorovat rysy téže velikosti, kterou nacházíme v&nbsp;příkladu oněch dvou připomenutých velikánů lidského myšlení.</span></p>
          <p class="chunk" data-nb-ref-number="8" data-nb-words="103" data-nb-chars="603"><span class="idea" data-nb-ref-number="8" id="idea8" data-nb-words="103" data-nb-chars="603">Nesmíme je&nbsp;ovšem hledat tam, kde nemohou být, nesmíme pokračovat v&nbsp;nechápavosti pedantů, kteří se&nbsp;Tassova díla zmocnili, ještě než bylo uzavřeno, a&nbsp;od té&nbsp;doby po&nbsp;tři a&nbsp;půl století usilují o&nbsp;to, aby z&nbsp;něho udělali mrtvé mausoleum, budící spíše úžas než nadšení, spíše úctu než zájem. Do&nbsp;značné míry se&nbsp;jim to&nbsp;podařilo, a&nbsp;proto má&nbsp;pravdu Francesco de&nbsp;Sanctis, který hovoří o&nbsp;Tassovi jako o&nbsp;jednom z&nbsp;nejušlechtilejších ztělesnění italského ducha, když připomíná, že&nbsp;„tato vznešená surová hmota poezie čeká na&nbsp;toho, kdo ji&nbsp;vysvobodí z&nbsp;mramoru, do&nbsp;něhož ji&nbsp;uzavřel Goethe, a&nbsp;kdo udělá ze&nbsp;sochy opět člověka“.</span></p>
          <p class="chunk" data-nb-ref-number="9" data-nb-words="139" data-nb-chars="971"><span class="idea" data-nb-ref-number="9" id="idea9" data-nb-words="139" data-nb-chars="971">Avšak Tassa nemůže vysvobodit z&nbsp;jeho kamenné velikosti nikdo jiný než Tasso sám. Ne&nbsp;však ten poněkud chladný Tasso „Osvobozeného Jeruzaléma“ jako celku, myšlenkově dnešku už&nbsp;značně vzdáleného, nýbrž vroucí Tasso jednotlivých episod, jednotlivých postav této obrovité skladby, žijících podnes i&nbsp;mezi prostým čtenářstvem. Nikoli rozumářský Tasso „Úvah“ a&nbsp;„Dialogů“, nýbrž bolestný Tasso „Dopisů“. Nikoli Tasso-heroický epik, jímž chtěl být i&nbsp;za cenu zničení vlastního díla neustálým přepracováváním, nýbrž Tasso-lyrik, jímž zůstal přes veškeré své snahy i&nbsp;ve svém eposu, a&nbsp;jemuž vděčíme za&nbsp;nejlepší místa „Jeruzaléma“. Neboť Tassův přínos poezii jeho doby nebyl nakonec v&nbsp;jeho úsilí o&nbsp;historickou věrnost, o&nbsp;jakýsi historický realismus, na&nbsp;kterém si&nbsp;ve&nbsp;svém „Osvobozeném Jeruzalému“ tolik zakládal a&nbsp;který musil nezbytně ztroskotat na&nbsp;základní nehistorické myšlence celého díla, nýbrž v&nbsp;jeho pravdivém a&nbsp;přesvědčivém zachycení lidského nitra, v&nbsp;jeho realismu lidského citu.</span></p>
          <p class="chunk" data-nb-ref-number="10" data-nb-words="63" data-nb-chars="395"><span class="idea" data-nb-ref-number="10" id="idea10" data-nb-words="63" data-nb-chars="395">Uvážíme-li znovu, v&nbsp;jaké době Torquato Tasso tvořil a&nbsp;srovnáme-li jeho vroucnost a&nbsp;opravdovost s&nbsp;konvenčností a&nbsp;šablonovitostí většiny ostatních básníků jeho doby, vidíme na&nbsp;první pohled, jak velký to&nbsp;byl krok k&nbsp;nové poezii, krok, který lze právem srovnávat s&nbsp;tím, jejž na&nbsp;cestě k&nbsp;novému myšlení učinili už&nbsp;několikrát připomenutý Bruno nebo Galilei, a&nbsp;s&nbsp;nimi Campanella, Telesio, Vico a&nbsp;ostatní.</span></p>
          <p class="chunk" data-nb-ref-number="11" data-nb-words="199" data-nb-chars="1217"><span class="idea" data-nb-ref-number="11" id="idea11" data-nb-words="199" data-nb-chars="1217">V&nbsp;nejzřetelnější podobě zastihujeme Tassův smělý rozběh k&nbsp;nové poezii v&nbsp;jeho lyrice. Nezáleží na&nbsp;tom, že&nbsp;její značná část vznikala na&nbsp;vnější podnět, že&nbsp;to&nbsp;byla v&nbsp;nejednom směru poezie psaná dvořanem pro dvůr. To&nbsp;byla historická situace, to&nbsp;byla takřka jediná možnost tehdejšího básníka, jak tvořit, i&nbsp;když možnost, proti níž se&nbsp;sám Tasso nejednou bouřil, protože v&nbsp;něm&nbsp;– jak píše v&nbsp;jednom dopise&nbsp;– vzbuzovalo hrůzu už&nbsp;samo slovo dvořan, natož jeho obsah… A&nbsp;právě tak nezáleží na&nbsp;tom, že&nbsp;rámec této lyriky je&nbsp;z&nbsp;velké části konvenční, že&nbsp;je&nbsp;prosycena obrazy běžnými v&nbsp;celé italské poezii od&nbsp;dob „sladkého nového slohu“, že&nbsp;v&nbsp;ní nacházíme množství učeností a&nbsp;narážek na&nbsp;antickou literaturu a&nbsp;mytologii. Rozhodující je&nbsp;něco jiného, ten přirozený, živý a&nbsp;velmi konkrétní vztah člověka ke&nbsp;světu, který se&nbsp;v&nbsp;ní projevuje, zejména v&nbsp;líčení lidských vztahů a&nbsp;v&nbsp;líčení přírody, skutečné přírody, často přesně odlišené podle krajiny, ročního období, počasí a&nbsp;denní doby. Rozhodující je&nbsp;to, že&nbsp;lidská bytost, že&nbsp;příroda se&nbsp;všemi svými podrobnostmi, stromy, květinami, že&nbsp;světlo, den, noc, slunko či&nbsp;hvězdy přestaly být abstraktními pojmy a&nbsp;poetickými rekvizitami a&nbsp;staly se&nbsp;skutečností, žijící a&nbsp;dýchající s&nbsp;básníkem, s&nbsp;čtenářem.</span></p>
          <p class="chunk" data-nb-ref-number="12" data-nb-words="55" data-nb-chars="344"><span class="idea" data-nb-ref-number="12" id="idea12" data-nb-words="55" data-nb-chars="344">Tak ve&nbsp;své lyrice Tasso učí člověka své doby vidět svět novýma očima: ukazuje mu&nbsp;jej skutečný, se&nbsp;všemi jeho detaily, se&nbsp;všemi jeho barvami, světly, hlasy a&nbsp;záchvěvy citů, odkrývá mu&nbsp;jeho mnohotvárnost a&nbsp;krásu, kterou pak násobí svým podáním, svou zpěvností, ba&nbsp;vyslovenou hudebností, která je&nbsp;další základní vlastností a&nbsp;předností jeho lyriky.</span></p>
        </section>
        <section>
          <p class="chunk" data-nb-ref-number="13" data-nb-words="57" data-nb-chars="338"><span class="idea" data-nb-ref-number="13" id="idea13" data-nb-words="57" data-nb-chars="338">Mnoho z&nbsp;toho má&nbsp;pro čtenáře&nbsp;– a&nbsp;zejména čtenáře trpělivého a&nbsp;pečlivého&nbsp;– cenu podnes. Nejeden Tassův verš, ač&nbsp;odraz života prošlého před třemi sty šedesáti roky, mu&nbsp;osvětlí mnohý detail z&nbsp;jeho vlastního dnešního života, detail, který on&nbsp;sám dosud nepostřehl nebo už&nbsp;zase zapomněl a&nbsp;který za&nbsp;něho básník v&nbsp;několika řádcích zachytil navždy.</span></p>
          <blockquote class="chunk" data-nb-ref-number="14" data-nb-words="2" data-nb-chars="13"><span class="idea" data-nb-ref-number="14" id="idea14" data-nb-words="2" data-nb-chars="13"><p>Jan Vladislav</p></span></blockquote>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./lyrika_090.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-8ku8Tto9ylCLHYzfy93P/Ed4yA0buoeRfP9x6YWnpgQ="></script>
  </body>
</html>