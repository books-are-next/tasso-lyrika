---
title: ''
contentType: poetry
---

<section>

_Slyš, vlny šepotají_

_a listí chví se v háji  
pod jitřním vánkem na stromech a v křoví  
a milí ptáci, skrytí ve větvoví,  
svým sladkým tlukotem  
vítají nový den;  
hle, už se úsvit blíží  
a ve vodách se zhlíží  
a nebi světlo dává  
a perly rosy v polích rozsypává  
a zlatí hřbety hor.  
Než vyjdeš nad obzor,  
ó jasné ráno, rozešli své vánky  
zchladit mé horké spánky._

</section>
