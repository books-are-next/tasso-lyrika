---
title: ''
contentType: prose
---

<section>

Až jednou už ta světla a tu kštici

_opustí jejich zlato, jejich třpyt,  
až střely očí, dnes tak bodající,  
se času zdaří zlomit, otupit,_

</section>

<section>

_pak uvidíš mé rány dál jak živé  
a můj žár — ne jak tvůj — dál prudce plát:  
budu tvé krásné jméno jako dříve  
s týmž nadšením vždy znovu opěvat._

</section>

<section>

_A jako malíř, který umí schovat,  
co zkazil čas, já budu ukazovat  
v básních tvou krásu nedotčenou dál:_

</section>

<section>

_ať vidí svět, že otupení střely  
nezcelí šrám a troud už rozhořelý  
nezhasne s ohněm, od kterého vzplál._

</section>
