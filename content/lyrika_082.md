---
title: ''
contentType: prose
---

Lže pověst, kterou šíří ničemníci

> a která jde a roste pořád dál;  
> lže jazyk, který dokázal to říci  
> a první to pak jiným namlouval.

> Pravda však je, že na něj nakapala  
> Megera jed, když vyprávěl ty lži,  
> a že si vztekle sama sobě lála,  
> že nedokáže tolik podlosti.

> Ach, až ho jednou utne meč v půl řeči,  
> bude se svíjet na podlaze v křeči  
> jak přeseknutý potměšilý had.

> Ty, příteli, však vymycuj jak býlí  
> ty zlé lži všude, kde se uhnízdily,  
> ať přestane ta fáma obíhat.
