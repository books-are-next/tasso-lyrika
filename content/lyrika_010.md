---
title: ''
contentType: prose
---

<section>

Krásná je paní, když jí vánek sladce

_přede mnou vzdouvá krásný zlatý vlas,  
když bloudí zraky a když jejich jas  
probouzí růže v sněhu, v jinovatce._

</section>

<section>

_Krásná je, když jde, když se lehce sklání,  
když jitří pýchou touhu, jíž jsem vzplál,  
když pohrdá a když mi dává žal,  
kterým se stávám hodným svého přání._

</section>

<section>

_Leč krásnější než všechny tyto krásy  
je krása, jež se rozžíhá a hasí  
na sladké bráně rubínových úst,_

</section>

<section>

_na sladké bráně k cele duše její,  
odkud mi posli lásky přinášejí  
hned mír a kvas, hned boj a půst._

</section>
