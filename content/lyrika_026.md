---
title: ''
contentType: prose
---

Tak jako plavec podle hvězd, když vzplanou,

_podle dne v červáncích a podle luny,  
podle mlh, které v noci stojí u ní,  
anebo zase jako krev z ní kanou,_

_poznává počasí a bez váhání  
buď prchá před bouří a před přívalem,  
nebo se svěří ve svém člunu malém  
nejisté štěstěně těch mořských plání,_

_tak i já podle proměn vaší tváře,  
hned plné chmur a hned zas plné záře,  
poznávám čas, kdy mám štkát a kdy jásat._

_Stálejší vítr mi však nezavane,  
a proto se mi vždycky znovu stane,  
že musím plachtoví své touhy skasat._
