---
title: ''
contentType: poetry
---

<section>

_Býval jsem kdysi těm tvým očím milý,_

ty moje slunce,  
tvá láska a můj žhavý cit  
mi dával žít.  
Proč ale ještě žiji  
teď, když mě už tvé srdce opomíjí?

</section>

<section>

Třebaže vidíš moje slzy,  
ty moje štěstí,  
a víš, že k tobě láskou plám,  
až umírám,  
jsi ke mně krutá dále.  
To je dík za to, že mám srdce stálé?

</section>

<section>

Jestli tě však má bolest těší,  
ty moje blaho,  
budu zde rád dál kvůli tobě štkát  
a umírat,  
jen když pak aspoň chvíli  
budu zas, mrtev, těm tvým očím milý.

</section>
