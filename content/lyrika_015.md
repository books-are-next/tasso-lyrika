---
title: ''
contentType: poetry
---

<section>

_Na nebi vidím hvězdy, míhající_

a lesknoucí se víc než dosavad,  
jako by to byl třpyt těch živých svící,  
jež vídáš milencům vždy v očích plát.

</section>

<section>

Milují snad tam nahoře, či pouze  
mají cit s trýzní, jež rve srdce nám?  
Anebo vidí v každé naší touze  
a v každé lásce nástrahy a klam?

</section>

<section>

Kdybych tak byl, vy něžná světla noci,  
Leandr v moři, poutník bez pomoci,  
nedala byste mě tmám na pospas.

</section>

<section>

A proto buďte věrným vůdcem také  
mé lásce v její pouti křivolaké —  
a slunce dá vám ještě větší jas.

</section>
