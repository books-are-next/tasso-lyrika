---
title: ''
contentType: poetry
---

<section>

_Jako si Alfeus už věky věků_

_hnán láskou razí cestu v hlubinách  
k své plaché nymfě, jež se na útěku  
změnila v pramen, majíc z něho strach,_

</section>

<section>

_a jako dává listy, květy, plody  
pobledlým olivám, jež zavlaží,  
a aniž smísil s ním své sladké vody,  
jde hořkým mořem nepoznán až k ní,_

</section>

<section>

_tak i má duše, kudykoli chodí,  
hledá mou paní jen a bez ustání  
jí dává darem chválu, zpěv a mír;_

</section>

<section>

_a moje mysl, třebaže se brodí  
jen mořem běd a bouřlivého štkání,  
nestrhne její slast v svůj hořký vír._

</section>
