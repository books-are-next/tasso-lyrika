---
title: ''
contentType: prose
---

<section>

Vánku, jenž tady tančíš kolem hravě

_v zelených kšticích myrt a ve vavřínech,  
jenž budíš něžné květy v lučních klínech  
a sladce loupíš vůni poupat v trávě,_

</section>

<section>

_jestli tvé srdce někdy s někým cítí,  
zanech už toho svého laškování  
a zamiř křídly tam, kde moje paní  
u Pádu kráčí po trávě a kvítí._

</section>

<section>

_A zanes ve svém měkkém klíně v mžiku  
tenhle proud vzdechů, výčitek a vzlyků  
tam, kam už dřív šel celý proud mých dum._

</section>

<section>

_A za ně jí pak tvoje ruka může  
uzmout z rtů vůni, sladší nežli z růže  
a přinést ji mé touze za pokrm._

</section>
