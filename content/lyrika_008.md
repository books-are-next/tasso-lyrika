---
title: ''
contentType: poetry
---

<section>

_Viděl jsem vázat květy do kytice_

_u řeky tu, již ctím jak nikdo snad;  
a u nohou jich v trávě měla více,  
nežli jich mohla rukou natrhat._

</section>

<section>

_Ve zlatých vlnách spadaly jí vlasy,  
z nichž Láska splétá na tisíce pout;  
a její dech jak vánek tiše hasí  
žár, jenž jí z očí nepřestává žhnout._

</section>

<section>

_I zastavil se proud a vody v něm,  
jako by sám chtěl stát se zrcadlem  
pro její vlas a pohled slastiplný._

</section>

<section>

_A zdálo se, že říká: „Ach, pojď blíž,  
a pokud se mnou jenom spokojíš,  
ozař svým krásným obrazem mé vlny.“_

</section>
