---
title: ''
contentType: poetry
---

<section>

_Ten strůmek, který na počátku máje_

_přinesli z hor a plání, kde žil dřív,  
teď šumí pro vás, a ač není živ,  
má útěchu, že mrtev u vás vlaje._

</section>

<section>

_Ve mně jste však — a ranou ještě prudší —  
utla i kořen všech mých nadějí,  
tak že v nich v létě vánky neznějí,  
tak že už z jara znovu nevypučí._

</section>

<section>

_A nevzkřísí je ani van mých vzdechů,  
ani déšť slz, jež liji pro útěchu,  
ani váš zrak, to slunce pro můj den._

</section>

<section>

_Vyrostou znovu, rozrostou se časem  
mezi mou touhou a tím čistým jasem,  
jenom když přijme jejich roub váš kmen._

</section>
