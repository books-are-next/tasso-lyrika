---
title: ''
contentType: prose
---

Sotva se úsvit brzy ráno vzbudí

> a začne zhlížet v stříbře vod a řek,  
> zavzdychá v listí tichý větérek  
> a s ním i srdce, bušící v mé hrudi.

> Hledám své jitro, a když ke mně zvedne  
> své krásné zraky, hned se ztiším sám  
> a vzhlížím k poutům, kterým neprchám  
> a před nimiž i samo zlato bledne.

> Vždyť ani zrána, v svěží jinovatce  
> se nezatřpytí na nebi tak sladce  
> vlas krásné Eos, když se zvedne už,

> jako vlas, jejž má paní kolem hlavy.  
> Jí mladý milenec či starý muž  
> však nepřidává hany ani slávy.
