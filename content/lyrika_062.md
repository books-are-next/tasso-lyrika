---
title: ''
contentType: poetry
---

<section>

_Co se to všude chvěje_

_za slzy, za krůpěje,  
které jsem viděl padat z pláště tmy  
a z hvězd, jež letí svými drahami?  
A proč sil bílý měsíc ze své výše  
ty jasné proudy křišťálových hvězd  
do trávy kolem cest?  
Proč je tu stále slyšet  
v tom šerém vzduchu naříkání vánků  
až dlouho do červánků?  
Jsou to snad znamení, ach žití mého žití,  
že musíš odejíti?_

</section>
