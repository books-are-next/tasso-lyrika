---
title: ''
contentType: prose
---

Miluji vás, jen že jste krásná, žel,

> a že to osud chtěl,  
> ne že bych čekal od vás, vy má slasti,  
> víc nežli strasti.

> A i když vaše srdce občas má  
> cit s mýma očima,  
> já vím, že z mého pláče vzejdou brzy  
> zas jenom slzy.

> I když mě slyšíváte tolikrát  
> se pro vás rozvzlykat,  
> mé srdce ví, že z vás mu vzejde, paní,  
> jen sužování.

> Leč nechte mě dál vás tak milovat  
> a dál tak pro vás štkát,  
> vždyť jedině ten pláč, ten žal, ty vzlyky  
> jsou mými díky.
