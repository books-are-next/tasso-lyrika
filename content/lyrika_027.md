---
title: ''
contentType: poetry
---

<section>

_V žárlivé lásce třeštím tisíc očí_

a tisíc uší v tichu napínám  
a jen roj stvůr a vidin se mi točí  
v hlavě jak koni, když se plaší sám.

</section>

<section>

Když usměje se a když ze soucitu  
i nářek jiných někdy vyslechne,  
když sladce zvedne zraky plné třpytu,  
když promluví a když si povzdechne,

</section>

<section>

mám vždycky strach, že mi ten jas a dech  
chce jiný vzít, a poznovu mne ničí,  
že její krása září pro zrak všech.

</section>

<section>

Když není má, ať není vůbec ničí!  
Nedá-li jinému mé slunce den,  
budu i ve tmě sám žít spokojen.

</section>
