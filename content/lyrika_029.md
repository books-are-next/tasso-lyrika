---
title: ''
contentType: prose
---

<section>

Tam, kde zdi, sloupy nebrání už zraku

_sledovat v noci jasné hvězdné roje,  
vychází Laura bez stuh, bez závoje  
tak jako hvězda z hloubi temných mraků._

</section>

<section>

_Ale když úsvit uhasí už stíny  
a vzbudí mne, jenž tady hořím tají,  
když zdvihne vánky, když dá rosu kraji  
a ptačí píseň zazní od houštiny,_

</section>

<section>

_vyjde mu vstříc, ach, s ještě větším jasem,  
takže i oráč začne plným hlasem  
hnán Láskou hlaholit hned od svítání._

</section>

<section>

_A když se někdy slunce v řece zhlédne,  
z třpytící vody na ně nepohlédne  
nikdy tak krásný obraz jako na ni._

</section>
