---
title: ''
contentType: prose
---

Tam, kde zdi, sloupy nebrání už zraku

> sledovat v noci jasné hvězdné roje,  
> vychází Laura bez stuh, bez závoje  
> tak jako hvězda z hloubi temných mraků.

> Ale když úsvit uhasí už stíny  
> a vzbudí mne, jenž tady hořím tají,  
> když zdvihne vánky, když dá rosu kraji  
> a ptačí píseň zazní od houštiny,

> vyjde mu vstříc, ach, s ještě větším jasem,  
> takže i oráč začne plným hlasem  
> hnán Láskou hlaholit hned od svítání.

> A když se někdy slunce v řece zhlédne,  
> z třpytící vody na ně nepohlédne  
> nikdy tak krásný obraz jako na ni.
