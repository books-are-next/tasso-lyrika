---
title: ''
contentType: prose
---

<section>

Dáš-li mi, Lásko, jednou pohladit

_ten hladký úběl oněch jasných dlaní  
a zblízka spatřit něhyplný třpyt  
úsměvných úst a pohledů mé paní,_

</section>

<section>

_tak abych viděl, jak z nich stále dští  
tvé sladké střely nikdy nechybící  
a jak se srdce noří do slastí,  
jež kanou v proudech z jejích jasných lící,_

</section>

<section>

_dám ti tu stužku, ten lup vzácné krásy,  
který dřív paní ovazoval vlasy  
a nyní moje srdce omotal._

</section>

<section>

_Přijmi ten dar, vždyť sotva bylo stkáno  
umnější rukou trvalejší lano:  
ač ti je dávám, svazuje mě dál._

</section>
